<h3>Tabela atrybutów</h3>
Wyświetla atrybuty obiektów z wybranej warstwy. W tym oknie możesz oglądać, edytować i przeszukiwać atrybuty. Każdy wiersz w tabeli reprezentuje pojedynczy obiekt, którego atrybuty znajdują się w kolejnych kolumnach. Domyślnie tabela jest wyświetlana w osobnym oknie. Jeśli otworzyłeś tabelę atrybutów, ale nie jest ona widoczna, prawdopodobnie znajduje się pod głównym oknem programu QGIS. Wybierając opcję <label>Otwórz tabelę atrybutów w oknie dokowanym</label> w menu <label>Ustawienia > Opcje > Ogólne</label> możesz ustawić, aby tabela otwierała się nie w oddzielnym oknie, lecz w zadokowanym panelu w głównym oknie QGIS-a.<p>

Liczba wierszy tabeli wyświetlana jest w jej nagłówku. <p>
<p>
<a href="#Selecting">Selekcja</a><br/>
<a href="#Sorting">Sortowanie</a><br/>
<a href="#Searching">Wyszukiwanie</a><br/>
<a href="#Field">Kalkulator pól</a><br/>

<a name="Selecting">
<h4>Selekcja</h4>
</a>
Wiersze wybiera się klikając na numerze wiersza po lewej stronie tabeli. Kilka wierszy wybiera się przytrzymując wciśnięty klawisz <label>Ctrl</label>.<br> Aby wybrać następujące po sobie wiersze, należy kliknąć nagłówek pierwszego, a następnie przytrzymując klawisz <label>Shift</label>, nagłówek ostatniego wiersza wyboru. Zostaną wybrane wszystkie wiersze znajdujące się między obecną pozycją kursora a pierwszym wybranym wierszem. 

<a name="Sorting">
<h4>Sortowanie</h4>
</a>
Każda kolumna tabeli może zostać posortowana poprzez kliknięcie na jej nagłówku. Strzałka wskazuje porządek sortowania. Skierowana w dół wskazuje na sortowanie rosnące, skierowana w górę na malejące.<br>
Kliknij ikonę <label>Przesuń zaznaczone na górę</label> aby wyświetlić wybrane wiersze na górze tabeli. Aby wyświetlić tylko wybrane obiekty, włącz opcję <label>Pokazuj tylko wybrane</label>.

<a name="Searching">
<h4>Wyszukiwanie</h4>
</a>
Do prostego wyszukiwania atrybutów w jednej tylko kolumnie użyj pola <label>Szukaj</label> w dole okna. Wpisz tam poszukiwaną frazę, wybierz z listy rozwijalnej atrybut, w którym ma być prowadzone wyszukiwanie, a następnie kliknij przycisk <label>Szukaj</label>.<br>
Do bardziej zaawansowanych wyszukiwań użyj <label>Kreatora zapytań</label>. Ten przycisk uruchamia kreatora, który pomoże zbudować zapytanie w formacie SQL.

<a name="Field">
<h4>Kalkulator pól</h4>
</a>
<label>Otwórz kalkulator pól</label> umożliwia przeprowadzenie obliczeń na bazie aktualnie zapisanych w tabeli wartości lub zdefiniowanych funkcji. Można na przykład obliczyć długość lub powierzchnię obiektu geometrycznego. <br>
Wynik operacji może zostać zapisany jako nowy atrybut w tabeli, lub zostać wykorzystany do aktualizacji już istniejącego atrybutu.<br>
Ikona <label>Otwórz kalkulator pól</label> staje się aktywna dopiero w trybie edycji tabeli.

