<h3>Instalator Wtyczek</h3>
Pobiera i instaluje pythonowe wtyczki z repozytoriów sieciowych.
<br/><br/>
<a href="#pltab">Zakładka Wtyczki</a><br/>
<a href="#retab">Zakładka Repozytoria</a><br/>
<a href="#optab">Zakładka Opcje</a><br/>

<a name="pltab">
<h4>Zakładka Wtyczki</h4>
</a>

<p align='justify'>
Zakładka <label>Wtyczki</label> zawiera listę wszystkich zainstalowanych oraz dostępnych w repozytoriach wtyczek pythonowych. Każda z nich może być:
<ul>
<li> <em>niezainstalowana</em> - dostępna w jednym z repozytoriów, ale jeszcze niezainstalowana. Aby to uczynić, wybierz ją z listy i kliknij klawisz <label>Instaluj wtyczkę</label>.</li>
<li> <em>nowa</em> - nowość w repozytorium.</li>
<li> <em>zainstalowana</em> - wtyczka jest zainstalowana. Jeśli jest również dostępna w jednym z repozytoriów, klawisz <label>Przeinstaluj wtyczkę</label> będzie aktywny. Jeśli dostępna wersja jest starsza, niż wtyczka zainstalowana na komputerze (co się zdarza, gdy np. zainstalowano nieoficjalną, testową wersję), klawisz ten zmieni nazwę na <label>Cofnij wtyczkę</label>.</li>
<li> aktualizowalna - wtyczka jest zainstalowana, ale w repozytorium dostępna jest już nowsza wersja. W takim przypadku dostępny będzie klawisz <label>Aktualizuj wtyczkę</label>.</li>
<li> <em>uszkodzona</em> - wtyczka jest zainstalowana, ale nie daje się uruchomić. Powód podany jest w polu opisu.</li>
</ul>
</p>

Poniższa tabela prezentuje miejsca instalacji wtyczek na dysku:
<table border=1>
<tr><td>system operacyjny</td><td>wtyczki systemowe</td><td>wtyczki instalowane przez użytkownika</td></tr>
<tr><td>Linux i inne uniksy</td><td>./share/qgis/python/plugins</td><td>/home/$UŻYTKOWNIK/.qgis/python/plugins</td></tr>
<tr><td>Mac OS X</td><td>./Contents/MacOS/share/qgis/python/plugins</td><td>/Users/$UŻYTKOWNIK/.qgis/python/plugins</td></tr>
<tr><td>Windows</td><td>C:\Program Files\QGIS\python\plugins</td><td>C:\Documents and Settings\$UŻYTKOWNIK\.qgis\python\plugins</td></tr>
</table>
<br/>

<p align='justify'>
Po udanej instalacji, nowa wtyczka jest gotowa do użytku. Po aktualizacji zainstalowanej wcześniej wtyczki, wymagane jest powtórne uruchomienie programu.
</p>

<p align='justify'>
Jeśli instalacja nie powiedzie się, pojawi się okienko z wyjaśnieniem przyczyny. Zazwyczaj błędy instalacji spowodowane są bądź 
przez problemy z połączeniem sieciowym, bądź brak wymaganych modułów Pythona w Twoim systemie. W pierwszym przypadku prawdopodobnie 
musisz poczekać i spróbować ponowić instalację. W drugim, musisz zainstalować brakujące moduły, aby użyć wtyczki. Jeśli używasz Linuksa, 
potrzebne moduły najpewniej dostępne będą w Twoim menedżerze oprogramowania. Jeśli Windowsów lub MacOSa, instrukcji instalacji szukaj 
na stronie internetowej brakującego modułu. Jeśli używasz proxy, być może musisz je skonfigurować w oknie 
<label>Edycja</label> > <label>Opcje</label> (GNOME, OSX) lub <label>Ustawienia</label> > <label>Opcje</label> (KDE, Windows) 
w zakładce <label>Sieć</label>.
</p>

<p align='justify'>
Klawisz <label>Odinstaluj wtyczkę</label> jest aktywny tylko wtedy, gdy podświetlona wtyczka jest jest zainstalowana i nie jest nieusuwalną 
wtyczką systemową. Zauważ, że jeśli zainstalowałaś/łeś aktualizację wtyczki systemowej, możesz odinstalować tę aktualizację, naciskając klawisz 
<label>Odinstaluj wtyczkę</label> i powrócić do wersji zainstalowanej razem z programem. Natomiast ta domyślna wersja nie może być już odinstalowana.
</p>




<a name="retab">
<h4>Zakładka Repozytoria</h4>
</a>
<p align='justify'>
Druga zakładka, <label>Repozytoria</label>, zawiera listę sieciowych repozytoriów wtyczek, dostępnych dla Instalatora. 
Domyślnie włączone jest tylko Oficjalne Repozytorium QGIS. Możesz dodać kolejne repozytoria, w tym centralne repozytorium użytkowników 
(QGIS Contributed Repository) oraz wiele repozytoriów prowadzonych przez naszych programistów i użytkowników, klikając przycisk 
<label>Dodaj niezależne repozytoria</label>. Zawierają one dziesiątki wtyczek nie wspieranych przez Zespół Rozwojowy QGIS, niekiedy 
bardzo przydatnych, ale z oczywistych powodów nie możemy brać za nie żadnej odpowiedzialności. Możesz także zarządzać listą repozytoriów 
ręcznie, używając klawiszy po prawej stronie okienka. Aby tymczasowo wyłączyć któreś repozytorium, kliknij klawisz <label>Edycja...</label>.
</p>





<a name="optab">
<h4>Zakładka Opcje</h4>
</a>
<p align='justify'>
Zakładka <label>Opcje</label> służy do zmiany ustawień Instalatora. Zaznaczenie pola <label>x Poszukuj aktualizacji przy starcie programu</label> 
włączy automatyczne poszukiwanie nowych wtyczek oraz uaktualnień już zainstalowanych. Po włączeniu, wszystkie repozytoria ustawione w sąsiedniej zakładce 
są przeglądane przy każdym starcie programu. Za pomocą listy rozwijalnej można ograniczyć częstość sprawdzania do np. raz dziennie lub raz na 
miesiąc. Po wykryciu nowej wtyczki lub uaktualnieniu którejś z zainstalowanych, informacja o tym pokaże się w pasku stanu programu. 
</p>

<p align='justify'>
Jeśli pole to jest wyłączone, poszukiwanie nowości i uaktualnień nastąpi dopiero po ręcznym wywołaniu Instalatora.
</p>

<p align='justify'>
Niektóre połączenia sieciowe mogą powodować problemy z automatycznym poszukiwaniem aktualizacji. Jeśli napis <i>Poszukiwanie nowych wtyczek...</i> 
widnieje w pasku stanu programu przez cały czas oraz pojawiają się problemy z poprawnym wyłączeniem programu, konieczne może być wyłączenie tej funkcji.
</p>

<p align='justify'>
Dodatkowo możesz wyszczególnić, jakie wtyczki mają być uwzględniane przez Instalator. W sekcji <i>Dopuszczone wtyczki</i> możesz 
wybrać, czy Instalator ma wyświetlać:
<ul>
<li> tylko wtyczki z oficjalnego repozytorium</li>
<li> wtyczki ze wszystkich repozytoriów, za wyjątkiem oznaczonych przez autora jako eksperymentalne</li>
<li> wszystkie wtyczki ze wszystkich repozytoriów, włącznie z eksperymentalnymi</li>
</ul>
</p>

<table border=1 width='95%' align='center'><tr><td>
Uwaga: Eksperymentalne wtyczki z zasady nie są przeznaczone do produktywnego użytku. Są to wtyczki na bardzo wczesnym etapie rozwoju 
i powinny być traktowane jako demonstracja przyszłego produktu. Zespół rozwojowy QGIS nie zaleca instalowania ich, póki nie robisz 
tego świadomie w celach testowych.
</td></tr></table>
